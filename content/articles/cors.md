---
title: CORS
date: 09/11/2025
category: Writeup
description: Η πρώτη μου αναφορά ever!!
link: --
---

Το ακρωνύμιο CORS σημαίνει Cross Origin Resource Sharing και πρόκειται για μια ευπάθεια όπου ο server δίνει πρόσβαση στο περιεχόμενό του σε τελείως διαφορετικές διευθύνσεις. Για παράδειγμα, ας υποθέσουμε πως έχουμε έναν Server A και έναν Server B. Ο πρώτος ανήκει στον αμυνόμενο και ο δεύτερος είναι, ουσιαστικά ο server που χρησιμοποιεί ο επιτιθέμενος. Ο αμυνόμενος, λοιπόν κάνει ένα αίτημα στον Server του με σκοπό να πάρει πληροφορίες για τον λογαριασμό του. Γενικά οποιοδήποτε αίτημα κάνουμε έχει κάποιες ετικέτες. Σε αυτή την επίθεση μας ενδιαφέρει η ετικέτα Origin. Σε αυτή ο επιτιθέμενος προσθέτει την διεύθυνση του Server B και κάνει το ίδιο ακριβώς αίτημα. Συνήθως αυτό γίνεται μέσω phishing. Πείθει το θύμα να πατήσει έναν σύνδεσμο τον οποίο υποθέτει πως οδηγεί στον A όμως στην πραγματικότητα θα κλέψει ό,τι πληροφορίες υπήρχαν στην σελίδα του θύματος και θα τις στείλει στον επιτιθέμενο. 


## N/A

Εγώ, όντας αρχάριος, ανακάλυψα αυτή την ευπάθεια χρησιμοποιώντας ένα εργαλείο ονόματι corsy. Του έδωσα μια λίστα με URL και περίμενα να δω αποτέλεσμα. Μετά από λίγο είδα μια σειρά από διευθύνσεις που είχαν την συγκεκριμένη ευπάθεια. Ύστερα πήγα να τις επιβεβαιώσω και χειροκίνητα προσθέτοντας την ετικέτα Origin με περιεχόμενο την σελίδα evil.com. Έστειλα το αίτημα και παρατήρησα πως στην απάντηση υπήρχε η σελίδα που έδωσα σαν Origin. Αυτό επιβεβαίωσε την ευπάθεια. Επόμενο βήμα είναι η κατασκευή του Exploit. Σε πραγματικές συνθήκες αυτό, όπως ανέφερα και παραπάνω είναι ολόκληρη ιστοσελίδα. Στη δική μου περίπτωση και γενικά σε συνθήκες ελέγχου είναι ένα απλό HTML αρχείο το οποίο κάνει το αίτημα και αν όλα πάνε καλά λαμβάνει την απάντηση.

Έχοντας λάβει την απάντηση, λοιπόν, πήγα να συντάξω και να υποβάλω την αναφορά στην εταιρία μέσω της πλατφόρμας HackerOne. Προσπάθησα να είμαι όσο πιο ξεκάθαρος και ακριβής μπορούσα, συμπεριλαμβάνοντας και στην αναφορά μου το HTML αρχείο. Όταν τελείωσα πάτησα "Submit" και περίμενα απάντηση. 

Μετά από λίγες ώρες έλαβα ένα email το οποίο έγραφε: The report status was changed to Not Applicable. Ο triager, αυτός που ελέγχει την εγκυρότητα και την σοβαρότητα των αναφορών, ουσιαστικά απέρριψε την δική μου με την αιτιολογία πως το CORS για να γίνει δεκτό πρέπει να περιλαμβάνει ευαίσθητες πληροφορίες στην απάντηση. Ήταν ένα λάθος του πρωτάρη από την πλευρά μου. Λίγο αργότερα, όμως, κοιτώντας ξανά και ξανά την απάντηση του Server παρατήρησα πως περιείχε κλειδιά API. Ένα ήταν για Google Maps που ήταν και πλήρως λειτουργικό και το άλλο ήταν της εταιρίας. Πήγα λοιπόν να συμπληρώσω στην προηγούμενη αναφορά τα νέα μου ευρήματα. Προς έκπληξή μου δεν έλαβα καμία απάντηση. Ποτέ μου δεν κατάλαβα γιατί. Υποθέτω πως τα νέα στοιχεία δεν ήταν αρκετά για να αλλάξουν την κατάσταση της αναφοράς. 
