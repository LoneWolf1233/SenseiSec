---
title: Αλλαγή παρόχου
date: 24/11/2025
category: Writeup
description: Η Azure μάς άφησε.
link: --
---

Κάτι που ήθελα να κάνω στην σελίδα αυτή ήταν να της δώσω μια εύκολη, στο να θυμάται κανείς, διεύθυνση. Έκανα έρευνα λοιπόν για τον κατάλληλο πάροχο domain χωρίς να βιάζομαι ιδιαίτερα. Ωστόσο, στις 24/11/2025 η Azure είχε άλλα σχέδια για μένα και τη σελίδα μου. 

Βλέπετε χρησιμοποιούσα το πρόγραμμα με τα free credits και πίστευα πως όταν εξαντληθούν ή λήξουν θα συνέχιζα να χρησιμοποιώ την υπηρεσία μιας και η σελίδα ήταν μέρος των always free υπηρεσιών της Azure. Τελικά η άποψη αυτή αποδείχθηκε λανθασμένη καθώς μου ζητήθηκε να αλλάξω το πρόγραμμα σε Pay as you Go το οποίο στην αρχή με παραξένεψε όμως στη συνέχεια κατάλαβα το γιατί και βγάζει νόημα από τη πλευρά της Microsoft. 

Όταν κάποιος αλλάζει το πρόγραμμα σε Pay as you Go δίνει την άδεια στην Microsoft να αντλεί χρήματα από την κάρτα σε περίπτωση που ο πελάτης ξεπεράσει τα όρια των δωρεάν υπηρεσιών. Αν δεν το έκανε αυτό ίσως είχε νομικά θέματα. Αυτός θεωρώ είναι ο λόγος. 

Ο αποκλεισμός αυτός στην αρχή με άγχωσε. Για καλή μου τύχη όμως είχα ακούσει το όνομα Vercel. Πήγα λοιπόν στην σελίδα τους, επιβεβαίωσα ότι είχε always free πλάνο και έκανα εγγραφή. Μέσα σε 5 λεπτά, ίσως και λιγότερο, η σελίδα ήταν στον "αέρα". Εντυπωσιακό πραγματικά. Έτσι, πλέον, η σελίδα έχει και πιο απλή διεύθυνση και έναν πάροχο που δεν θα μας πετάξει έξω. 